# Øving: Introduksjon til programmering med JavaScript

Lever inn de oppgavene du klarer. Ikke alt må være riktig for å få godkjent øvingen, men det
er anbefalt at en jobber godt med stoffet. Er øvingen mangelfull på vesentlige områder, må
den gjøres på nytt. Du får da beskjed om dette av studass. Denne øvingen blir mest for å
komme i gang, og du får prøve deg på en variant av programmet som ble presentert i
leksjonen.

Merk: Det er lurt å lage et nytt prosjekt i Atom for hver øving, og en ny fil for hver
programmeringsoppgave nå til å begynne med. Pakk alle mappene og filene du får knyttet til
hver øving i en zip-fil som du leverer inn. Kari Olsen skal navngi filen slik: **js-ov01-olsenkari.zip**. Alle teorisvar kan du legge i samme tekstfil eller dokument. Husk å sette nummer på
oppgavene.

Du står for øvrig helt fritt til å lage grensesnitt og løsning på din egen måte!

## Oppgave 1
Lag et program som spør brukeren om å taste inn navn og en favorittfarge i to inputbokser (prompt).
Dersom navnet er Per og fargen er blå, skal programmet skrive ut (vise på skjermen) teksten "Hei,
Per, liker du blå-farge du?”. Dersom det er Lise som skriver inn grønn, skal programmet skrive ut
teksten ”Hei, Lise, liker du grønn-farge du?” og så videre. Bruk en meldingsboks til
å vise informasjonen.

## Oppgave 2
Lag et program som henter fornavn, mellomnavn og etternavn fra tre tekstfelter, og skriver ut
hele navnet i en **&lt;div&gt;** når en knapp trykkes. Forklaring: Dersom den som bruker programmet
(brukeren) skriver inn ”Svend” i fornavn-feltet, ”Andreas” i mellomnavn-feltet og ”Horgen” i
etternavn-feltet, så skal **&lt;div&gt;** vise hele navnet ”Svend Andreas Horgen” når knappen trykkes. Hvis
navnet ”Kari” og ”Lise” og ”Persen” skrives inn, så skal ”Kari Lise Persen” vises. Prøv å få til riktig
mellomrom uten at du krever at brukeren må skrive inn noe mellomrom.

## Oppgave 3
Frivillig ekko-oppgave: Lag et program som gjentar (i en **_&lt;div&gt;_**) nøyaktig det som skrives inn i
en _tekstboks_, i samme øyeblikk som det skrives inn. Tips: Denne oppgaven er vanskelig,
men kan samtidig løses veldig elegant.