# Øving: Funksjoner

I denne øvingen skal du ikke bare lage funksjonene, men også knapper som tester ut
funksjonene, helst på ulike måter. Dvs at du skal kalle funksjonene du lager.
Ekstraoppgavene gir mer trening, men er ikke obligatoriske for å få øvingen godkjent. 

## Oppgave 1 - Tenåring i huset?
Lag en funksjon som returnerer teksten "Du er tenåring" hvis alder er mellom 13 og 19 år, og
ellers returnerer teksten "Du er ikke tenåring". Her må du bruke if-setning i funksjonen.

## Oppgave 2 - Største tall
Lag en funksjon som finner det største av to tall.

## Oppgave 3 - Areal på kvadrat
Lag en funksjon som returnerer arealet til et kvadrat. Det er nok at kun en side er kjent for at
arealet skal kunne regnes ut, fordi i et kvadrat er som kjent alle sider like. Formelen for
arealet av et kvadrat blir derfor: Areal = side ganger side.

## Oppgave 4 - Kall opp to funksjoner
Lag et program som kaller to egendefinerte funksjoner (dvs. som du selv har skrevet). Den
ene prosedyren skal fylle en array med innhold (hva du vil, tekst eller tall) og den andre
prosedyren skal skrive ut innholdet i arrayen til websiden.

## Oppgave 5 - Gjenbruk av funksjon
Lag et program som fyller en array med innhold (hva du vil) og som skriver ut det siste
elementet i en meldingsboks.

Hint: Kan du bruke noe du lagde i oppgave 4?

## XTRA (frivillig): Oppgave 6 - Om 3 år er Kari 33 år
Lag et program som, basert på alder og navn i to parallelle array, skriver ut følgende
informasjon i en for hver person i array-ene: "Om 3 år er Kari 33 år gammel". Brukeren skal
først skrive inn tallet 3 for å angi at det er alderen om tre år som er interessant. 3-tallet
oppgis bare en gang men skal brukes på alle personene. Dersom brukeren oppgir 12
i stedet for 3, skal "Om 12 år er Kari 42 år gammel" osv. vises for alle navnene. Fleksibilitet
er stikkordet her...

## XTRA (frivillig): Oppgave 7 - Fra 3 til ”tre”
Vanskeligere: Lag en variant av funksjonen fra oppgaven foran slik at det ikke er teksten:
"Om 3 år..." men "Om tre år..." som skrives ut. Hva må til for å få til det? Du kan anta at kun
tall mellom 0 og 9 skrives inn, for enkelhetsskyld.

## XTRA (frivillig): Oppgave 8 - Finn største volum (kan løses veldig elegant :-)
Vi har fire legoklosser med følgende mål:

1. _2 cm høy, 3 cm bred, 8 cm lang_
2. _4 cm høy, 3 cm bred, 2 cm lang_
3. _2 cm høy, 4 cm bred, 7 cm lang_
4. _6 cm høy, 5 cm bred, 1 cm lang_

Sett opp koden som er nødvendig for å skrive ut på skjerm hva det største volumet er. Merk
at du ikke skal finne hvilken kloss som har størst volum. Du skal bare finne det største
volumet.